---
layout: page
title: Biografi
permalink: /biografi/
---


## Mitt liv som sångerska.

Jag föddes i Lycksele, Västerbotten. De första 10 åren bodde vi på olika platser i Norrland.

Familjen flyttade sedan till Göteborg. Min familj musicerade mycket och jag började redan vid 11 års ålder sjunga solo i kyrkan.
Jag började ta sånglektioner vid 12 års ålder på Mölndals musikskola, där jag så småningom även skulle komma att jobba. Därefter började jag på musiklinjen vid Ljungskile folkhögskola i några år, sedan ett år vid Ingesund folkhögskola.

Mina studier vid Göteborgs musikhögskola (1973-79) med avlagda sångpedagog och solist diplom avslutades med två debut konserter. Orkesterkonserten med Bergs sju tidiga sånger och romanskonsert i Stenhammarsalen med verk av bland annat Wolf, Schubert, Canteloub och Walton. Min sånglärare var Rut Jacobson. Under mina år i Göteborg medverkade jag vid många oratorie- och romanskonserter. Jag gick på mängder av kurser under denna tid, runt om i Europa. Mina lärare var då, bland andra, Erik Werba, Rita Streich, Thomas Hemsley, Elisabeth Söderström och Dorothy Irving. 

Året 1980 flyttade jag till Stockholm och började min anställning som sångpedagog vid Södertälje Musik, sedemera kulturskola. Jag studerade sång för Erik Saeden, gick två år vid Östermalms lilla operaskola och 3 år vid Operastudio-67. I samband med att jag gick på en kurs av tenoren Ferruccio Tagliavini deltog jag också i opera tävlingar på Teatro Rendano i Cosenza. Jag medverkade också på flera konserter i Italien, som solist i Mozarts Requiem på Teatro Rendando 1995 och Vivaldi Magnificat i Basilica di san Marco i Milano 1997.

Under mina studieår sjöng jag sopran och 1985 gick jag över till mezzofacket. Därför har jag sjungit mycket av sopranrepertoaren för lyrisk sopran, koloratur sopran och också dramatisk sopran innan jag gick in i mezzo repertoaren. 

Oratorie- och andra kyrkoverk jag har sjungit:
- Händel Messias Högalid som sopran 
- Askim kyrka Göteborg som alt 
- Vivaldi Gloria st Mårtens kyrka åland ,alt 
- Pergolesi Stabat Mater bla i Kungsholms kyrka som alt tillsammans med Anna Zoroberto från Milano.
- Bach Johannes Passion  i Bålsta kyrka alt.
- Saint Saens juloratorium sopran Bålsta 
- Juloratorium Waldenby i Clara kyrka 
- Waldenby Ithaka Clara kyrka 
- 3 konserter med Italiensk kyrkomusik tillsammans med sopranen Anna Zoroberto Kungsholms kyrka, Ekerö kyrka och Skärholmens kyrka.-93 
- Roman Svenska mässan Ekerö kyrka alt 

Har turnerat runt i Sverige med kyrkoprogram och egna program tillsammans med Maria Kihlgren piano och Per-Erik Olsson fiol. 
- Romanskonserter bla Gamla teatern i Vadstena tillsammans med pianisten Nina Weinfeld 1981 
- Gunnebo slott 1978 
- Diplomkonsert Stenhammarsalen 1979 

Orkester och/eller operakonserter :
- Med Göteborgs ungdomsorkester ur Cosi fan tutte tillsammans med andra sångare från musikhögskolan  1975 
- Stora Teatern, Opera arior av Puccini, Bizet, Mozart och Gershwin. Berit Selin och göteborgs ungdomsorkester   1980 
- Unga Talanger konsert Helsingborgs symfoniorkester  1979 
- Konsert med Borås orkesterförening 
- Larsson Förklädd gud
- Nyström sånger vid havet 1981 
- Opera, operett och musikal konsert i Berwaldhallen med Musica vitae  1988 
- Mozart requiem med Södertälje symfoniker 1999 
- Viva Verdi konsert med Södertälje symfoniker Solister Berit Selin, Annika Skoglund, Raymond Björling och Mikael Smidtberger 
- Carmens Habanera av Bizet. Berit Selin tillsammans med dansare och orkestern 2016   
- Madama butterfly  Södertälje operan 1981 
- Kate Pinkerton och kusin 
- Klas Klättermus bla Tumba scenen 
- Mamma Björn  1990 
- Inspelningar och lunch konsert Sveriges radio 

- Sånger från Frankrike Canteloub tillsammans med pianist Nina Weinfeld  1982     
- Modinhas es cancoes  Villa Lobos med Kerstin Nylander  1986 
- Lunch konsert i studio2 med Kerstin Nylander 1988 
- Konserter på sjukhem m.m.
- Turné runt Göteborgs sjukhem med visor, operett m.m. Tillsammans med pianist Otto Kern 1979. Arrangerat av arbetarföreningen.

- Lunch konsert Trombon Estrad Södertälje 
- Gamla godingar med bla Carina Hernwald och Niclas Steeveoch Berit Selin 2012 

Just nu håller jag på med ett program som heter Stella non Vedente tillsammans med pianist Mats Ericsson som innehåller musikal, visa, lite opera, jazz och pop m.m. Programmet handlar om mitt liv som sångerska och synskadad med olika anekdoter ur mitt liv med mycket humor. Det innehåller även flera av mina egna låtar.

Det är under de senaste åren har jag börjat komponera egna låtar och övningar som jag använt i min undervisning. Några av mina låtar har framförts även offentligt. Min julsång Snart kommer julen till oss igen framfördes på Estrad i Södertälje  december 2017 av Södertälje symfoniker och kulturskolans sångelever.

Jag har blivit porträtterad i repotagetidningen På tal om stockholm i nummer 13 detta år. Lite kuriosa kan också nämnas att jag varit med i repotagetidningen Panorama med matrepotage och jag har vunnit pris i landskampen mellan Finland och Sverige 1971 i kvinnlig sång.
